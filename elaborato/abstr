Il contenuto di questo elaborato è incentrato sulla presentazione di un esperimento: una libreria che si propone di rendere gli stack
di rete virtuali (come picoTCP, Light Weith IP e Light Weight IPv6) compatibili con l'interfaccia di configurazione usata dal kernel linux per il
proprio stack interno.
La tecnologia in questione si chiama NETLINK, un sistema IPC(Inter Process Communication). La libreria (VSNLib) dovrebbe fornire, quindi, uno strato
di compatibilità interposto tra NETLINK e gli stack.
La struttura è molto semplice: si tratta di un programma scritto in linguaggio C che inizialmente carica il modulo prescelto dall'utente in base allo stack
che vuole utilizzare e successivamente resta attivo in ricezione dei pacchetti netlink generati dalle interfacce comuni a quelle di linux (ad esempio
è possibile usare ip addr add ..., ip link ..., ip route ...). Una volta ricevuto il pacchetto viene eseguito un parsing dello stesso necessario per
popolare la struttura comune a tutti gli stack, dopo il parsing le informazioni ottenute vengono inviate al modulo specifico che si occupa poi di
configurare lo stack. Completate le operazioni vengono dati feedback in risposta (in caso di successo o fallimento).
Sono presenti, all'interno dell'elaborato, dei test per verificare l'effettivo funzionamento della libreria che, pur essendo ancora una vera e propria
sperimentazione, dimostra che la realizzazione di un'interfaccia comune è effettivamente realizzabile.
